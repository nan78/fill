<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="./css.css">
    <title>千字文</title>
</head>
<body style="background-color: rgb(147, 131, 101);">
    <div id="a" ><div style="font-family: 楷体;font-size: 60px;text-align: center;">千字文</div>
    <p> 天地玄黄，宇宙洪荒。

        　　日月盈昃，辰宿列张。</p><p>
        
        寒来暑往，秋收冬藏。
        
        　　闰余成岁，律吕调阳。</p><p>
        
        云腾致雨，露结为霜。
        
        　　金生丽水，玉出昆冈。</p><p>
        
        剑号巨阙，珠称夜光。
        
        　　果珍李柰，菜重芥姜。</p><p>
        
        海咸河淡，鳞潜羽翔。
        
        　　龙师火帝，鸟官人皇。</p><p>
        
        始制文字，乃服衣裳。
        
        　　推位让国，有虞陶唐。</p><p>
        
        吊民伐罪，周发殷汤。
        
        　　坐朝问道，垂拱平章。</p><p>
        
        爱育黎首，臣伏戎羌。
        
        　　遐迩一体，率宾归王。</p><p>
        
        鸣凤在竹，白驹食场。
        
        　　化被草木，赖及万方。</p><p>
        
        盖此身发，四大五常。
        
        　　恭惟鞠养，岂敢毁伤。</p><p>
        
        女慕贞洁，男效才良。
        
        　　知过必改，得能莫忘。</p><p>
        
        罔谈彼短，靡恃己长。
        
        　　信使可覆，器欲难量。</p><p>
        
        墨悲丝染，诗赞羔羊。
    
        　　景行维贤，克念作圣。</p><p>
        
        德建名立，形端表正。
        
        　　空谷传声，虚堂习听。</p><p>
        
        祸因恶积，福缘善庆。
        
        　　尺璧非宝，寸阴是竞。</p><p>
        
        资父事君，曰严与敬。
        
        　　孝当竭力，忠则尽命。</p><p>
        
        临深履薄，夙兴温凊。
        
        　　似兰斯馨，如松之盛。</p><p>
        
        川流不息，渊澄取映。
        
        　　容止若思，言辞安定。</p><p>
        
        笃初诚美，慎终宜令。
        
        　　荣业所基，籍甚无竟。</p><p>
        
        学优登仕，摄职从政。
    
        　　存以甘棠，去而益咏。</p><p>
        
        乐殊贵贱，礼别尊卑。
        
        　　外受傅训，入奉母仪。</p><p>
        
        诸姑伯叔，犹子比儿。
        
        　　孔怀兄弟，同气连枝。</p><p>
        
        交友投分，切磨箴规。
        
        　　仁慈隐恻，造次弗离。</p><p>
        
        节义廉退，颠沛匪亏。
        
        　　性静情逸，心动神疲。</p><p>
        
        守真志满，逐物意移。
        
        　　坚持雅操，好爵自縻。</p><p>
        
        都邑华夏，东西二京。
        
        　　背邙面洛，浮渭据泾。</p><p>
        
        宫殿盘郁，楼观飞惊。
        
        　　图写禽兽，画彩仙灵。</p><p>
        
        丙舍旁启，甲帐对楹。
        
        　　肆筵设席，鼓瑟吹笙。</p><p>
        
        升阶纳陛，弁转疑星。
        
        　　右通广内，左达承明。</p><p>
        
        既集坟典，亦聚群英。
        
        　　杜稿钟隶，漆书壁经。</p><p>
        
        府罗将相，路侠槐卿。
        
        　　户封八县，家给千兵。</p><p>
        
        高冠陪辇，驱毂振缨。
        
        　　世禄侈富，车驾肥轻。</p><p>
        
        策功茂实，勒碑刻铭。
        
        　　磻溪伊尹，佐时阿衡。</p><p>
        
        奄宅曲阜，微旦孰营。
        
        　　桓公匡合，济弱扶倾。</p><p>
        
        绮回汉惠，说感武丁。
        
        　　俊乂密勿，多士寔宁。</p><p>
        
        晋楚更霸，赵魏困横。
        
        　　假途灭虢，践土会盟。</p><p>

        何遵约法，韩弊烦刑。
        
        　　起翦颇牧，用军最精。</p><p>
        
        宣威沙漠，驰誉丹青。
        
        　　九州禹迹，百郡秦并。</p><p>
        
        岳宗泰岱，禅主云亭。
        
        　　雁门紫塞，鸡田赤城。</p><p>
        
        昆池碣石，钜野洞庭。
        
        　　旷远绵邈，岩岫杳冥。</p><p>
        
        治本于农，务兹稼穑。
        
        　　俶载南亩，我艺黍稷。</p><p>
        
        税熟贡新，劝赏黜陟。
        
        　　孟轲敦素，史鱼秉直。</p><p>
        
        庶几中庸，劳谦谨敕。
        
        　　聆音察理，鉴貌辨色。</p><p>
        
        贻厥嘉猷，勉其祗植。
        
        　　省躬讥诫，宠增抗极。</p><p>
        
        殆辱近耻，林皋幸即。
    
        　　两疏见机，解组谁逼。</p><p>
        
        索居闲处，沉默寂寥。
        
        　　求古寻论，散虑逍遥。</p><p>
        
        欣奏累遣，戚谢欢招。
        
        　　渠荷的历，园莽抽条。</p><p>
        
        枇杷晚翠，梧桐早凋。
        
        　　陈根委翳，落叶飘摇。</p><p>
        
        游鹍独运，凌摩绛霄。
        
        　　耽读玩市，寓目囊箱。</p><p>
        
        易輶攸畏，属耳垣墙。
        
        　　具膳餐饭，适口充肠。</p><p>
        
        饱饫烹宰，饥厌糟糠。
        
        　　亲戚故旧，老少异粮。</p><p>
        
        妾御绩纺，侍巾帷房。
        
        　　纨扇圆絜，银烛炜煌。</p><p>

        昼眠夕寐，蓝笋象床。
        
        　　弦歌酒宴，接杯举觞。</p><p>
        
        矫手顿足，悦豫且康。
        
        　　嫡后嗣续，祭祀烝尝。</p><p>
        
        稽颡再拜，悚惧恐惶。
        
        　　笺牒简要，顾答审详。</p><p>
        
        骸垢想浴，执热愿凉。
        
        　　驴骡犊特，骇跃超骧。</p><p>
        
        诛斩贼盗，捕获叛亡。
        
        　　布射僚丸，嵇琴阮啸。</p><p>
        
        恬笔伦纸，钧巧任钓。
        
        　　释纷利俗，并皆佳妙。</p><p>
        
        毛施淑姿，工颦妍笑。
        
        　　年矢每催，曦晖朗曜。</p><p>
        
        璇玑悬斡，晦魄环照。
        
        　　指薪修祜，永绥吉劭。</p><p>
        
        矩步引领，俯仰廊庙。
        
        　　束带矜庄，徘徊瞻眺。</p><p>
        
        孤陋寡闻，愚蒙等诮。
        
        　　谓语助者，焉哉乎也。</p>
    <br><br><br><br><br><br><br><br><br><br><br><br><br><br><br><br><br><br><br><br><br><br><br>
    </div>
    
</body>
</html>